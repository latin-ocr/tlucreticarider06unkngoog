v.] DE RERUM NATURA 175

undique et adversum venientibus ora petebant
et' nec opinantis a tergo deripiebant 1320
deplexaeque dabant in terram volnere victos,
morsibus adfixae validis atque unguibus uncis.
iactabantque suos tauri pedibusque terebant
et latera ac ventres hauribant supter equorum
cornibus et terram minitanti fronte ruebant. 1325
et validis socios caedebant dentibus apri
tela infiacta suo tinguentes sanguine saevi,
in se fracta suo tinguentes sanguine tela
permixtasque dabant equitum peditumque ruinas.
nam transversa feros exibant dentis adactus 1330
iumenta aut pedibus ventos erecta petebant,
nequiquam, quoniam ab nervis succisa videres
concidere atque gravi terram consternere casu.
siquos ante domi domitos satis esse putabant,
effervescere cernebant in rebus agundis 1335
volneribus clamore fuga terrore tumultu,
nec poterant ullam partem redducere eorum3
diffugiebat enim varium genus omne ferarum3
ut nunc* saepe boves lucae ferro male mactae
diffugiunt, fera fata suis cum multa dedere. 1340
[si fuit ut facerent sed vix adducor ut ante
non quierint animo praesentire atque videre
quam commune malum fieret foedumque futurum
et magis id possis factum contendere in omni
in variis mundis varia ratione creatis 1345
quam certo atque uno terrarum quolibet orbi]
sed facere id non tam vincendi spe voluerunt,
quam dare quod gemerent hostes, ipsique perire,
qui nurnero diffidebant armisque vacabant.

Nexilis ante fuit vestis quam textile tegmen. 1350
textile post ferrumstâ€š quia ferro tela paratur,
nec ratione alia possunt tam levia gigni
insilia ac fusi radii scapique sonantes,

