vr] ““ DE RERUM NATURA 213

multaque praeterea mortis tum signa dabantur,
perturbata animi mens in maerore metuque,

triste supercilium, furiosus voltus et acer,

sollicitae porro plenaeque sonoribus aures, 1185
creber spiritus aut ingens raroque coortuS‚

sudorisque madens per collum splendidus umor,

tenvia sputa minuta, croci contacta colore

salsaque, per fauces raucas vix edita tussi.

in manibus vero nervi trahere et tremere artus 1 190
a pedibusque minutatim succedere frigus

non dubitabat. item ad supremum denique tempus
conpressae nareS, nasi primoris acumen

tenve, cavati oculi, cava tempora, frigida pellis
duraque, in ore trucei rictum, frons tenta tumebat. 1 ¹95
nec nimio rigidi post artus morte iacebant.

octavoque fere candenti lumine solis

aut ‘etiarn nona reddebant lampade vitam.

quorum siquis ibei vitarat funera leti,

ulceribus taetris et nigra proluvie alvi 1200
posterius tamen hunc tabes letumque manebat,

aut etiam multus capitis curn saepe dolore

corruptus sanguis expletis naribus ibat:

huc hominis totae vires corpusque fluebat.

profluvium porro qui taetri sanguinis acre 1205
exierat, tamen in nervos huic morbus et artus

ibat et in partis genitalis corporis ipsaS.

et graviter partim metuentes limina leti

vivebant ferro privati parte virili,

et manibus sine nonnulli pedibusque manebant 1210
in vita tamen, et perdebant lumina partim ε

usque adeo mortis metus his incesserat acer.

atque etiam quosdam cepere oblivia rerum

cunctatam, neque se possent cognoscere ut ipsi.
multaque humi cum inhumata iacerent corpora supra 1 215

