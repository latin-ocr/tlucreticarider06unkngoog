10 LUCRETIUS [1.

in parvas igitur partis dispergitur umor
quas oculi nulla possunt ratione videre. 310
quin etiam multis solis redeuntibus annis
anulus in digito subter tenuatur habendo, .
stilicidi casus lapidem cavat, uncus aratri
ferreus occulte decrescit vomer in arviS,
strataque iam volgi pedibus detrita viarum 315
saxea conspicimus 3 tum portas propter aiina
signa manus dextras ostendunt adtenuari
saepe salutantum tactu praeterque meantum.
haec igitur minui, cum sint detrita, videmus,
sed quae corpora decedant in tempore quoque, 320
invida praeclusit speciem natura videndi.
postremo quaecumque dies naturaque rebus
paulatim tribuit, moderatim crescere cogenS‚
nulla potest oculorum acies contenta tueri 3
nec porro quaecumque aevo macieque senescunt, 325
nee, mare quae inpendent, vesco sale saxa peresa
quid quoque amittant in tempore cernere possis,
· corporibus caecis igitur natura gerit res.

Nec tamen undique corporea stipata tenentur
omnia natura 3 namque est in rebus inane. 330
quod tibi cognosse in multis erit utile rebus
nec sinet errantem dubitare et quaerere semper
de summa rerum et nostris diffidere dietis.
[quapropter locus est intactus inane vacansque]
quod si non esset,¹ nulla ratione moveri 335
res possent ; namque officium quod corporis exstat,
officere atque obstare, id in omni tempore adesset
omnibus 3 haud igitur quicquam procedere posset,
principium quoniam cedendi nulla daret res,
at nunc per maria ac terras sublimaque caeli 340
multa modis multis varia ratione moveri
cernimus ante ocu108, quae, si non esset inane,

non tam sollicito motu privata carerent

