*a

52 LUCRETIUS [11.

matris et ingrati genitoribus inventi sint, 615
significare volunt indignos esse putandOS,

vivam progeniem qui in oras luminis edant.

tympana tenta tonant palmis et cymbala circum
concava, raucisonoque minantur cornua cantu,

et Phrygio stimulat numero cava tibia mentis, 620
telaque praeportant violenti signa furoris,

ingratos animos atque impia pectora volgi

conterrere metu quae possint numini' divae.

ergo cum primum magnas invecta per urbis

munificat tacita mortalis muta salute, 625
aere atque argento sternunt iter omne viarum

largifica stipe ditantes ninguntque rosarum

floribus umbrantes matrem comitumque catervas.

hic armata manuS, Curetas nomine Grai

quos memorant Phrygios, inter se forte quod armis 630
ludunt in numerumque exultant sanguinolenti

terrificas capitum quatientes numine cristaS,

Dictaeos referunt Curetas qui Iovis illum

vagitum in Creta quondam occultasse feruntur,

cum pueri circum puerum pernice chorea ’ 635
armatei in numerum pulsarent aeribus aera,

ne Saturnus eum malis mandaret adeptus

aeternumque daret matri sub pectore volnus,

propterea magnam armati matrem comitantur, 640
aut quia significant divam praedicere ut armis

ac virtute velint patriam defendere terram

praesidioque parent decorique parentibus esse.

quae bene et eximie quamvis disposta ferantur,

longe sunt tamen a vera ratione repulsa. 645
omnis enim per se divom natura necessest ·
inmortali aevo summa cum pace fruatur ·

semota ab nostris rebus seiunctaque longe 3

nam privata dolore omni, privata periclis,

ipsa suis pollens opibus, nil indiga nostri, 650

