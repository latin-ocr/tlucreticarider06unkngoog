46 LUCRETIUS [ΙΙ.

sensibus introituque suo perrumpere corpus.
Omnia postremo bona sensibus et mala tactu
dissimili inter se pugnant perfecta figura 3
ne tu forte putes serrae stridentis acerbum ‚ 410
horrorem constare elementis levibus aeque
ac musaea mele, per chordas organici quae
mobilibus digitis expergefacta figurant 3
neu simili penetrare putes primordia forma
in nares hominum, cum taetra cadavera torrent, 41 5
et cum scena croco Cilici perfusa recens est
araque Panchaeos exhalat propter odores 3
neve bonos rerum simili constare colores
semine constituaS, oculos qui pascere possunt,
et qui conpungunt aciem lacrimareque cogunt 420
aut foeda specie diri turpesque videntur.
omnis enim, sensus quae mulcet cumque, figura
haut sine principiali aliquo levore creatast 3
at contra quaecumque molesta atque aspera constat,
non aliquo sine materiae squalore repertast. 425
sunt etiarn quae iam nec levia iure putantur
esse neque omnino flexis mucronibus unca,
sed magis angellis paulum prostantibuS, utqui
titillare magis sensus quam laedere possint 3
faecula iarn quo de genere est inulaeque sapores, 430
denique iam calidos ignis gelidamque pruinam
dissimili dentata modo conpungere sensus
corporiS, indicio nobis est tactus uterque.
tactus enim, tactuS, pro divum numina sancta,
corporis est sensus, vel cum res extera sese 435
insinuat, vel cum laedit quae in corpore natast
aut iuvat egrediens genitalis per Veneris reS,
aut ex offensu cum turbant corpore in ipso
ser'nina confunduntque inter se concita sensum 3
ut si forte manu quamvis iam corporis ipse 440
tute tibi partem ferias atque experiare.

A*

  

 

