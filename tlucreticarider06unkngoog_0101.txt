11.] DE RERUM NATURA 39

multiplexque loci spatium transcurrere eodem
tempore quo solis pervolgant fulgura caelum.
,ιι

[nec persectari primordia singula quaeque, 165
ut videant qua quicque geratur cum ratione.

At quidam contra haec, ignari materiai,
naturam non posse deum sine numine credunt
tanto opere humanis rationibus admoderate
tempora mutare annorum frugesque creare, 170
et iam cetera, mortalis quae suadet adire
ipsaque deducit dux vitae dia voluptas
et res per Veneris blanditur saecla propagent,
ne genus occidat humanum. quorum omnia causa
constituisse deos cum fingunt, omnibu' rebus 175
magno opere a vera lapsi ratione videntur.
nam quamvis rerum ignorem primordia quae sint,
hoc tamen ex ipsis caeli rationibus ausim
confirmare aliisque ex rebus reddere multiS‚
nequaquam nobis divinitus esse creatam 180
naturam mundi : tanta stat praedita culpa.
quae tibi posten'us, Memmi, faciemus aperta.
nunc id quod superest de motibus expediemus]

Nunc locus est, ut opinor, in his illud quoque rebus
x confirmare tibi, nullam rem posse sua vi 185
corpoream sursum ferri sursumque meare ;
ne tibi dent in eo flammarum corpora fraudem.
sursus enim versus gignuntur et augmina sumunt
et sursum nitidae fruges arbustaque crescunt,
pondera, quantum in se est, cum deorsum cuncta ferantur.
nec cum subsiliunt ignes ad tecta domorum 191 .
et celeri flamma degustant tigna trabesque,
sponte sua facere id sine vi subigente putandum est.
quod genus e nostro quom missus corpore sanguis
emicat exultans alte spargitque cruorem. 195
nonne vides etiam quanta vi tigna trabesque

