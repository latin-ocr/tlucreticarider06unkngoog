'1.] DE RERUM NATURA 7

gignundis e qua ,constan quid posset oriri?
nil igitur fieri de nilo posse fatendumst, 205
semine quando opus est rebus quo quaeque creatae
aeris in teneras possint proferrier auras,
postremo quoniam incultis praestare videmus
culta loca et manibus melioris reddere fetus, .
esse videlicet in terris primordia rerum 210
quae nos fecundas vertentes vomere glebas
terraique solum subigentes cimus ad ortuS.
quod si nulla forent, nostro sine quaeque labore
sponte sua multo fieri meliora videres.

Huc accedit uti quicque in sua corpora rursum ²15
dissoluat natura neque ad nilum interemat res.
nam siquid mortale e cunctis partibus esset,
ex oculis res quaeque repente erepta periret.
nulla vi soret usus enim quae partibus eius
discidium parere et nexus exsolvere posset. 220
quod nune, aeterno quia constant semine quaeque,
donec vis obiit quae res diverberet ictu
aut intus penetret per inania dissoluatque,
nullius exitium patitur natura videri.
praeterea quaecumque vetustate amovet aetaS‚ 225
si penitus peremit consumens materiem omnem,
unde animale 'genus generatim in lumina vitae
redducit Venus, aut redductum daedala tellus
unde alit atque auget generatim pabula praebens?
unde mare ingenuei fontes externaque longe 230
flumina suppeditant? unde aether sidera pascit?
omnia enim debet, mortali corpore quae sunt, .
infinita aetas consumpse anteacta diesque.
quod si in eo spatio atque anteacta aetate fuere
e quibus haec rerum consistit summa refecta, ²35
inmortali sunt natura praedita certe,
haut igitur possunt ad nilum quaeque reverti.
denique res omnis eadem vis causaque volgo

