m] DE RERUM NATURA 125

urere ne possit calor amplius aridus artus,
sic igitur tibi anhela sitis de corpore nostro 875
abluitur, sic expletur ieiuna cupid0.]

N unc qui fiat uti passus proferre queamuS‚
cum volumus, varieque datum sit membra movere,
et quae res tantum hoc oneris protrudere nostri
corporis insuerit, dicam: tu percipe dicta. 880
dico animo nostro primum simulacra meandi
accidere atque animum pulsare, ut diximus ante.
inde voluntas fit 3 neque enim facere incipit ullam
rem quisquam, quam mens providit quid velit ante.
id quod providet, illius rei constat imago. 885
ergo animus cum sese ita commovet ut velit ire
inque gredi, ferit extemplo quae in corpore toto
per membra atque artus animai dissita vis est.
et facilest factu, quoniam coniuncta tenetur.
inde ea proporro corpus ferit, atque ita tota 890
paulatim moles protruditur atque movetur.
praeterea tum rarescit quoque corpus et aer,
scilicet ut debet qui semper mobilis extat,
per patefacta venit penetratque foramina largus
et dispargitur ad partis ita quasque minutas 895
corporis. hic igitur rebus fit utrimque duabus·‚
corporis ut ac navis velis ventoque feratur.
nec tamen illud in his rebus mirabile constat,
tantula quod tanturn corpus corpuscula possunt
contorquere et onus totum convertere nostrum. 900
quippe etenim ventus suptili corpore tenvis
trudit agens magnam magno molimine navem
et manus una regit quantovis impete euntem
atque gubernaclum contorquet quolibet unum,
multaque per trocleas et tympana pondere magno 905

(commovet atque levi sustollit machina nisu.

Nunc quibus ille modis somnus per membra quietem

inriget atque animi curas e pectore solvat,

