1 12 LUCRETms [lv.

at conlectus aquae digitum non altior unum, ·

qui lapides inter sistit per strata viarum, 415
despectum praebet sub terras inpete tant0‚

a terris quantum caeli patet altus hiatus 3

nubila dispicere et caelum ut videare videre

cetera mirando sub terras abdita caelo.

denique ubi in medio nobis ecus acer obhaesit 420
flumine et in rapidas amnis despeximus undaS,

stantis equi corpus transversum ferre videtur

vis et in adversum flumen ¹contrudere raptim,

et quocumque oculos traiecimus omnia ferri

et fluere adsimili nobis ratione videntur. 425
porticus aequali quamvis est denique ductu

stansque in perpetuum paribus suffulta columnis,

‘ longa tamen parte ab summa cum tota videtur,
paulatim trahit angusti fastigia coni, ἱ

tecta solo iungens atque omnia dextera laevis 430
donec in obscurum coni conduxit acumen.

in pelago nautis ex undis ortus in undis

sol fit uti videatur obire et condere lumen ;

quippe ubi nil aliud nisi aquam caelumque tuentur3

ne leviter credas labefactari undique sensus. 435
at maris ignaris in portu clauda videntur

navigia aplustris fractis obnitier undae.

nam quaecumque supra rorem salis edita pars est
remorum, recta est, et recta superne guberna:

quae demersa liquorem obeunt, refracta videntur 440
’ omnia converti sursumque supina reverti

et reflexa prope in summo fluitare liquore.

raraque per caelum cum venti nubila portant

tempore nocturno, tum splendida signa videntur

labier adversum nimbos atque ire superne 445
longe aliam in partem ac vera ratione feruntur.

at si forte oculo manus uni subdita supter

pressit eum, quodam sensu fit uti videantur

 

