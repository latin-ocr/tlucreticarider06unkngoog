206 *LUCRETIUS [v1.

cernere odorari licet et sentire sonare. 935

Nuncomnis repetam quam raro corpore sint res
commemorare ; quod in primo quoque carmine claret.
quippe etenim, quamquam multas hoc pertinet ad res
noscere, cum primis hanc ad rem protinus ipsam,
qua de disserere adgredior, firmare necessest 940
nil esse in promptu nisi mixtum corpus inani.
principio fit ut in speluncis saxa superne
sudent umore et guttis manantibu’ stillent.
manat item nobis e toto corpore sudor,
crescit barba pilique per omnia membra, per artus. 945
diditur in venas cibus omniS, auget alitque
corporis extremas quoque partis unguiculosque.
frigus item transire per aes calidumque vaporem
sentimuS, sentimus item transire per aurum
atque per argentum, cum pocula plena tenemus 950
denique per dissaepta domorum saxea voces
pervolitant, permanat odor frigusque vaposque
igniS, qui ferri quoque vim penetrare suevit
denique qua circum Galli lorica coercet.
et, tempestate in terra caeloque coorta, 955
morbida visque simul cum extrinsecus insinuatur,
in caelum terrasque remotae iura facessunt,
quandoquidem nil est nisi raro corpori' nexu.

Huc accedit uti non omnia, quae iaciuntur
corpora cumque ab rebuS, eodem praedita sensu 960
atque eodem pacto rebus sint omnibus apta.
principio terram sol excoquit et facit are,
at glaciem dissolvit et altis montibus altas
extructasque nives radiis tabescere cogit.
denique cera liquefit in eius posta vapore. 965
ignis item liquidum facit aes aurumque resolvit,
at coria et carnem trahit et conducit in unum.
umor aquae porro ferrum condurat ab igni,
at coria et carnem mollit durata- calore.

