ΙΙ.] DE RERUM NATURA 41

propterea quia corpus aquae naturaque tenvis

aeris haut possunt aeque rem quamque morari,

sed citius cedunt gravioribus exsuperata 3

at contra nulli de nulla parte neque ullo 235

tempore inane potest vacuum subsistere rei,

quin, sua quod natura petit, conce'dere pergat 3

omnia quapropter debent per inane quietum

aeque ponderibus non aequis concita ferri..

haud igitur poterunt levioribus incidere umquam 240

ex supero graviora neque ictus gignere per se

qui varient motus per quos natura gerat res.

quare etiam atque etiam paulum inclinare necessest

corpora3 nec plus quam minimum, ne fingere motus

obliquos videamur et id res vera refutet. 245

namque hoc in promptu manifestumque esse videmus, ’

pondera, quantum in sest, non posse obliqua meare,

ex supero cum praecipitant, quod cernere possis 3

sed nil omnino recta regione viai

declinare quis est qui possit cernere sese? 250
Denique si semper motus conectitur omnis

et vetere exoritur semper novus ordine certo

nec declinando faciunt primordia motus

principium quoddam quod fati foedera rumpat,

ex infinito ne causam causa sequatur, 255

libera per terras unde haec animantibus exstat,

unde est haec, inquam, fatis avolsa potestas

per quam progredimur quo ducit. quemque voluntaS,

declinamus item motus nec ternpore certo

nec regione loci certa, sed ubi ipsa tulit mens? 260

narn dubio procul his rebus sua cuique voluntas

principium dat et hinc motus per membra rigantur.

nonne vides etiam patefactis tempore puncto

carceribus non posse tamen prorumpere equorum

vim cupidam tam de subito quam mens avet ipsa? ,265

omnis enirn totum per corpus materiai

