L] DE RERUM NATURA 2 5

ossa videlicet e pauxillis atque minutis 835
ossibus hic et de pauxillis atque minutis

visceribus viscus gigni sanguenque creari

sanguinis inter se multis coeuntibu' guttis

ex aurique putat micis consistere posse

aurum et de terris terram concrescere parvis, 840
ignibus ex ignis, umorem umoribus esse,

cetera consimili fingit ratione putatque.

nec tamen esse ulla parte idem in rebus inane
concedit neque corporibus finem esse secandis,

quare in utraque mihi pariter ratione videtur 845
errare atque illi, supra quos diximus ante.

adde quod inbecilla nimis primordia fingit ;

si primordia sunt, simili quae praedita constant

natura atque ipsae res sunt aequeque laborant

et pereunt neque ab exitio res ulla refrenat. 850
nam quid in oppressu valido durabit eorum,

ut mortem effugiat, leti sub dentibus ipsis?

ignis an umor an aura? quid horum? sanguen an ossa?
nil, ut opinor, ubi ex aequo res funditus omnis

tarn mortalis erit quam quae manifesta videmus 855
ex oculis nostris aliqua vi victa perire.

at neque reccidere ad nilum res posse neque autem
crescere de nilo testor res ante probatas,

praeterea quoniam cibus auget corpus alitque,

scire licet nobis venas et sanguen et ossa 860

sive cibos omnis commixto corpore dicent

esse et habere in se nervorum corpora parva

ossaque et omnino venas partisque cruoriS,

fiet uti cibus omniS‚ et aridus et liquor ipse,

ex alienigenis rebus constare putetur, 865
ossibus et nervis sanieque et sanguine mixto.

praeterea quaecumque e terra corpora crescunt

si sunt in terriS, terram constare necessest

