111.] DE RERUM NATURA 83

commutare animum quicumque adoritur et infit 51⁵
aut aliam quamvis naturam flectere quaerit 3
at neque transferri sibi partis nec tribui vult
inmortale quod est quicquam neque defluere hilum.
nam quodcumque suis mutatum finibus exit,
continuo hoc mors est illius quod fuit ante. 520
ergo animus sive aegrescit, mortalia signa
mittit, uti docui, seu flectitur a medicina.
usque adeo falsae rationi vera videtur
res occurrere et effugium praecludere eunti
ancipitique refutatu convincere falsum. 525
Denique saepe hominem paulatim cernimus ire
01 membratim vitalem deperdere sensum ;
in pedibus primum digitos livescere et unguis,
inde pedes et crura mori, post inde per artus
ire alios tractim gelidi vestigia leti. 530
scinditur itque animae hoc quoniam natura nec uno
tempore sincera existit, mortalis habendast.
quodsi forte putas ipsam se posse per artus
introsum trahere et partis conducere in unum
atque ideo cunctis sensum deducere membri8‚ 535
at locus ille tamen, quo copia tanta animai
cogitur, in sensu debet maiore viden‘ 3
qui quoniam nusquamst, nimirum ut diximus ante,
dilaniata foras dispargitur, interit erg0.
quin etiam si iam libeat concedere falsum 540
et dare posse animam glomerari in corpore eorum,
lumina qui lincunt moribundi particulatim,
mortalem tamen esse animam fateare necesse,
nec refert utrum pereat dispersa per auras
an contracta suis e partibus obbrutescat‚ 545
quando hominem totum magis ac magis undique sensus
deficit et vitae minus et minus undique restat.
Et quoniam mens 051 hominis pars una, loco quae
fixa manet 00110, velut aures atque oculi sunt

ἦ

