136 LUCRETIUS [lv.

id quoque permagni refert ; nam more ferarum
quadrupedumque magis ritu plerumque putantur 1265
concipere uxores, quia sic loca sumere possunt,
pectoribus positiS, sublatis semina lumbis.
nec molles opu’ sunt motus uxoribus hilum.
nam mulier prohibet se concipere atque repugnat,
clunibus ipsa viri Venerem si laeta retractat Α 1270
atque exossato ciet omni pectore fluctus 3
eicit enim sulcum recta regione viaque
vomeris atque locis avertit seminis ictum.
idque sua causa consuerunt scorta moveri,
ne complerentur crebro gravidaeque iacerent ¹275
et simul ipsa viris Venus ut concinnior esset ;
coniugibus quod nil nostris opus esse videtur.

Nec divinitus interdum Venerisque sagittis
deteriore fit ut forma muliercula ametur.
nam facit ipsa suis interdum semina factis ⁸ 1280
morigerisque modis et munde corpore culte,
ut facile insuescat te secum degere vitam.
quod superest, consuetudo concinnat amorem 3
narn leviter quamvis quod crebro tunditur ictu,
vincitur in longo spatio tamen atque labascit. 1285
nonne vides etiam guttas in saxa cadentis

umoris longo in spatio pertundere saxa?

„fi

