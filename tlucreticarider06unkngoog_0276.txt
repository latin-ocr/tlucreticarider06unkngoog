214 LucREr1Us [vl.

corporibus, tamen alituum genus atque ferarum

aut procul apsiliebat‚ ut acrem exeiret odorem,

aut, ubi gustarat, languebat morte propinqua.

nec tamen omnino temere illis solibus ulla

comparebat avi5‚ nec tristia saecla ferarum 1220
exeibant silvis. languebant pleraque morbo

et moriebantur. cum primis fida canum vis

strata viis animam ponebat in omnibus aegre 3
extorquebat enim ¹vitam vis morbida membris ’
[incomitata rapi certabant funera vasta.]

nec ratio remedi communis certa dabatur 3 1225
nam quod ali dederat vitalis aetis auras

volvere in ore licere et caeli templa tueri,

hoc aliis erat exitio letumque parabata

illud in his rebus miserandum magnopere unum
aerumnabile erat, quod ubi se quisque videbat 1230
implicitum morbO, morti damnatus ut esset,

deficiens animo maesto cum corde iacebat,

funera respectans animam amittebat ibidem.

quippe etenim nullo cessabant tempore apisci 1235
ex aliis alios avidi contagia morbi,

lanigeras tamquam pecudes et bucera saecla.

idque vel in primis cumulabat funere funuS.

nam quicumque suos fugitabant visere ad aegrOS,

vitai nimium cupidos mortisque timentis 1240
poenibat paulo post turpi morte malaque,

desertOS, opis expertis, incuria mactans,

qui fuerant autem praest0, contagibus ibant

atque labore, pudor quem tum cogebat obire
blandaque lassorum vox mixta voce querellae. ¹245
optimus hoc leti genus ergo quisque subibat.

inque aliis alium, populum sepelire suorum
certantes : lacrimis lassi luctuque redibant 3

 

