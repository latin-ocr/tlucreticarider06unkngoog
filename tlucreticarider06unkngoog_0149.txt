111.] DE RERUM NATURA 87

servat humi voltum vitalem oculosque patentis, 655

donec reliquias animai reddidit omnes,

quin etiam tibi si lingua vibrante micanti

serpentis cauda e procero corpore utrumque

sit libitum in multas partis discidere ferre,

omnia iam sorsum cernes ancisa recenti 660

volnere tortari et terram conspargere tab0‚

ipsam seque retro partem petere ore priorem,

volneris ardenti ut morsu premat icta dolorem.

omnibus esse igitur totas dicemus in illis

particulis animas ? at ea ratione sequetur ' 665

unam animantem animas habuisse in corpore multas,

ergo divisast ea quae fuit una simul cum

corpore· , quapropter mortale utrumque putandumst,

in multas quoniam partis disciditur aeque.
Praeterea si inmortalis natura animai εἲ 670

constat et in corpus nascentibus insinuatur,

cur super anteactam aetatem meminisse nequimus

nec vestigia gestarum rerum ulla tenemus?

nam si tanto operest animi mutata potestas,

’ omnis ut actarum exciderit retinentia rerum, 67 5

non, ut opinor, id a leto iam longiter errat 3

quapropter fateare necessest quae fuit ante

interiisse et quae nunc est nunc esse creatam.
Praeterea si iarn perfecto corpore nobis

inferri solitast anImi vivata potestas 680

tum cum gignimur et vitae cum limen inimuS,

haud ita conveniebat uti cum corpore et una

cum membris videatur in ipso sanguine cresse,

sed velut in cavea per se sibi vivere solam.

[convenit ut sensu corpus tamen affluat omne] 685

quod fieri totum contra manifesta docet res 3

namque ita conexa est per venas viscera nervos

ossaque, uti dentes quoque sensu participentur3

morbus ut indicat et gelidai stringor aquai

