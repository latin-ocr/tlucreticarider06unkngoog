v1.] DE RERUM NATURA 183

Est etiam ratiO‚ cum venti nubila perflant,
ut sonitus faciant. etenim ramosa videmus
nubila saepe modis multis atque aspera ferri 3
scilicet ut, crebram silvam cum flamina cauri 135
perflant, dant sonitum frondes ramique fragorem.
fit quoque ut interdum validi vis incita venti
perscindat nubem perfringens impete rect0.
nam quid possit ibi flatus manifesta docet res,
hic, ubi lenior est, in terra cum tamen alta 140
’ arbusta evolvens radicibus haurit ab imis.
sunt etiam fluctus per nubila, qui quasi murmur
dant in fragendo graviter3 quod item ,fit in altis
fluminibus magnoque mari, cum frangitur aestuS.
fit quoque, ubi e nubi in nubem vis incidit ardens 145
fulminiS, haec multo si forte umore recepit
ignem, continuo ut magno clamore trucidet 3
ut calidis candens ferrum e fornacibus olim χ
stridit, ubi in gelidum propere demersimus imbrem.
aridior porro si nubes accipit ignem, 150
uritur ingenti sonitu succensa repente ;
lauricomos ut si per montis flamma vagetur
turbine ventorum comburens impete magno ;
nec res ulla magis quam Phoebi Delphica laurus
terribili sonitu flamma crepitante crematur. 155
denique saepe geli multus fragor atque ruina
grandinis in magnis sonitum dat nubibus alte.
ventus enim cum confercit‚ franguntur, in artum,
4concreti montes nimborum et grandine mixti.
excussere suo concursu ; ceu lapidem si
percutiat lapis aut ferrum 3 nam tum quoque lumen
exilit et claras scintillas dissipat igniS.
sed tonitrum fit uti post auribus accipiamuS,
fulgere quam cernant oculi, quia semper ad auris 165
tardius adveniunt quam visum quae moveant reS.

Fulgit item, nubes ignis cum semina multa 160 ·

