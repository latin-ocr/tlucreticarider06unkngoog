v.] DE RERUM NATURA 153

sed pariter prima concepta ab origine mundi
certaque pars eiuS‚ quasi nobis membra videntur.
praeterea grandi tonitru concussa repente, 550
terra supra quae se sunt concutit omnia motu 3
quod facere haut ulla posset ratione, nisi esset
partibus aeriis mundi caeloque revincta.
nam communibus inter se radicibus haerent
ex ineunte aevo coniuncta atque uniter apta. - 555
nonne vides etiam quam magno pondere nobis
sustineat corpus tenuissima vis animai
propterea quia tam coniuncta atque uniter apta est ?
denique iarn saltu pernici tollere corpus
quid potis est nisi vis animi quae membra gubernat? 560
iamne vides quantum tenuis natura valere
possit, ubi est coniuncta gravi cum corpore, ut a'er
coniunctus terris et nobis est animi vis?

Nec nimio solis maior rota nec minor ardor
esse potest, nostris quarn sensibus esse videtur. 565
nam quibus e spatiis cumque ignes lumina possunt
adicere et calidum membris adflare vaporem,
nil illa his intervallis de corpore libant
flammarum, nil¹ ad speciem est contractior ignis.
proinde, calor quoniam solis lumenque profusum 570
perveniunt nostros ad sensus et loca mulcent,
forma quoque hinc solis debet filumque videri,
nil adeo ut possis plus aut minus addere, vere.
lunaque sive notho fertur loca lumine lustrans 575
sive suam proprio iactat de corpore lucem,
quidquid id est, nilo fertur maiore figura
quam, nostris oculis qua cernimus, esse videtur.
nam prius omnia, quae longe semota tuemur

aera per multum, specie confusa videntur 580 ,

quam minui filum. quapropter luna necesse est,
quandoquidem claram speciem certamque figuram
praebet, ut est oris extremis cumque notata

„l

l

