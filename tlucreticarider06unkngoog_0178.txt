1 16 ' LUCRETms

plane exaudiri discernique articulatim ;

servat enimformaturam servatque figuram.

at si interpositum spatium sit longius aequ0,
abira per multum confundi verba necessest

et conturbari vocem, dum transvolat auras.
ergo fit, sonitum ut possis sentire neque illam
internoscere, verborum sententia quae sit :
usque adeo confusa venit vox inque pedita.
praeterea verbum saepe unum perciet auris
omnibus in popu10, missum praeconis ab ore.
in multas igitur voces vox una repente
diffugit, in privas quoniam se dividit auris
obsignans formam verbi clarumque sonorem.
at quae pars vocum non auris incidit ipsaS,
praeterlata perit frustra diffusa per auras,

· pars solidis adlisa locis reiecta sonorem

reddit et interdum frustratur imagine verbi.
quae bene cum videas, rationem reddere possis
tute tibi atque aliis, quo pacto per loca sola Ι
saxa paris formas verborum ex ordine reddant,
palantis comites quom montis inter opacos
quaerimus et magna dispersos voce ciemus.
sex etiam aut septem loca vidi reddere vociS,
unam cum iaceres: ita colles collibus' ipsi
verba repulsantes iterabant docta referri.

haec loca capripedes satyros nymphasque tenere
finitimi fingunt et saun-os esse locuntur
quorum noctivago strepitu ludoque iocanti
adfirmant volgo taciturna silentia rumpi
chordarumque sonos fieri dulcisque querellaS,
tibia quas fundit digitis pulsata canentum,

et genus agricolum late sentiscere, quom Pan
pinea semiferi capitis velamina quassans

unco saepe labro calamos percurrit hiantiS,
fistula silvestrem ne cesset fundere musam.

[lv.

555

565

⁵70

575

585

