ΙΙῙ.] . DE RERUM NATURA 85

omnis et haec ipso cum corpore conlabefiunt ς 585
ut gravior paulo possit dissolvere causa.

quid dubitas tandem quin extra prodita corpus
inbecilla foras 1n apert0‚ tegmine dempt0‚

non modo non omnem possit durare per aevom,

sed minimum quodvis nequeat consistere tempus? 590
quare etiam atque etiam resoluto corporis omni
tegmine et eiectis extra vitalibus auris

dissolui sensus animi fateare necessest

atque animam, quoniam coniunctast causa duobuS.

Denique cum corpus nequeat perferre animai 595 .

discidium quin in taetro tabescat odore,

quid dubitas quin ex imo penitusque coorta

emanarit uti fumus diffusa animae viS,

atque ideo tanta mutatum putre ruina

conciderit corpuS, penitus quia mota loco sunt 600
fundamenta, foras anima emanante per artus

perque viarum omnis flexus, in corpore qui sunt,

atque foramina? multimodis ut noscere possis

· dispertitam animae naturam exisse per artus

et prius esse sibi distractam corpore in ipSO, 605
quam prolapsa foras enaret in aeris auras·

nec sibi enim quisquam moriens sentire videtur

ire foras animam incolumem de corpore toto

nec prius ad iugulum et supera succedere fauces,
verum deficere in certa regione locatam 3 610
ut sensus alios in parti quemque sua scit

dissolui. quod si inmortalis nostra foret menS,

· non tarn se moriens dissolvi conquereretur,

sed magis ire for'as vestemque relinquere, ut anguiS.
Denique cur animi numquam mens consiliumque 615

gignitur in capite aut pedibus manibusve, sed unis

sedibus et certis regionibus omnibus haeret,

si non certa loca ad nascendum reddita cuique

sunt, et ubi quicquid possit durare creatum,

