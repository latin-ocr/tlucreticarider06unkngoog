ι d

142 LUCRErrus [v.

nec verbis vexare et ab imo evertere summa,

cetera de genere hoc adfingere et addere, Memmi,
desiperest. quid enim inmortalibus atque beatis 165
gratia nostra queat largirier emolumenti,

ut nostra quicquam causa gerere adgrediantur?

‘z

quidve novi potuit tanto post ante quietos
inlicere ut cuperent vitam mutare priorem?
narn gaudere novis rebus debere videtur · 170
cui veteres obsunt ς sed cui nil accidit aegri

tempore in anteacto, cum pulchre degeret aevom,

⁶ quid potuit novitatis amorem accendere tali?

an, cred0‚ in tenebris vita ac maerore iacebat,

donec diluxit rerum genitalis origo, 175

quidve mali fuerat nobis non esse creatis?

natus enim debet quicumque est velle manere

in vita, donec retinebit blanda voluptas,

qui numquam vero vitae gustavit amorem

nec fuit in numem, quid obest non esse creatum? 180

exemplum porro gignundis rebus et ipsa

notities divis hominum unde est insita primum

quid vellent facere ut scirent animoque viderent,

quove modost umquam vis cognita principiorum

quidque inter sese permutato ordine possent, 185

si non ipsa dedit specimen natura creandi?

namque ita multa modis multis primordia rerum

ex infinito iarn tempore percita plagis

ponderibusque suis consuerunt concita ferri

omnimodisque coire atque omnia pertemptare, 190

quaecumque inter se possent congressa creare,

nt non sit mirum si in talis disposituras

deciderunt quoque et in talis venere meatus,

qualibus haec rerum geritur nunc summa novandO.
Quod si iam rerum ignorem primordia quae sint, 195

hoc tamen ex ipsis caeli rationibus ausim

confirmare aliisque ex rebus reddere multiS,

 

